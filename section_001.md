# Inleiding op de STRI2012 {#647D7CCC}

In dit inleidende hoofdstuk is het kader gegeven waarbinnen de Standaard Toegankelijkheid Ruimtelijk Instrumenten gebruikt wordt.

In de <a href='http://wetten.overheid.nl/BWBR0020449' target='_blank'>Wet ruimtelijke ordening</a> (Wro) en het <a href='http://wetten.overheid.nl/BWBR0023798' target='_blank'>Besluit ruimtelijke ordening</a> (Bro) is vastgelegd dat planologische visies, plannen, besluiten, verordeningen, algemene maatregelen van bestuur en onderliggende ministeriële regelingen door de bronhouder digitaal vervaardigd en op elektronische wijze beschikbaar gesteld moeten worden. Daarnaast is ook in de <a href='http://wetten.overheid.nl/BWBR0024779' target='_blank'>Wet algemene bepalingen omgevingsrecht</a> (Wabo) een verplichte elektronische beschikbaarstelling opgenomen voor sommige gevallen. Om dit mogelijk te maken zijn de RO Standaarden ontwikkeld. De voorliggende Standaard Toegankelijkheid Ruimtelijke Instrumenten (STRI2012) is één van de standaarden uit dit samenhangende pakket. De Wro instrumenten, Wabo instrumenten waar deze standaard betrekking op heeft, worden hierna ruimtelijke instrumenten genoemd.

Deze standaard is nodig om drie redenen:

<ul><li>Waarborgen van de bruikbaarheid en interoperabiliteit van de ruimtelijke instrumenten door middel van het vaststellen van technische vormvereisten;</li>
<li>Waarborgen van de vindbaarheid en raadpleegbaarheid van de ruimtelijke instrumenten door middel van het vaststellen van regels rondom de elektronische beschikbaarstelling;</li>
<li>Waarborgen van de rechtszekerheid door middel van het vaststellen van vereisten rondom integriteit, authenticiteit en volledigheid van de ruimtelijke instrumenten.</li>
</ul>

